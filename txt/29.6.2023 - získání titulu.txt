V tento den jsem obhájil bakalářskou práci. Při obhajobě jsem nebyl extra nervózní, protože jsem z obou posudků dostal za A. Navíc mi na výsledné známce moc nezáleželo. Když jsem vyšel se spolužáky z budovy fakulty, mi to konečně došlo. Období neustálého stresu a časového presu bylo konečně za mnou. Zašli jsme s většinou třídy do hospody, kde jsme měli rezervaci. Dal jsem si několik piv a jako odměnu jsem si objednal nakládaný hermelín. Spolužáci se pomalu vytráceli napříč letním zážitkům, a i já se vydal na metro směr hlavní nádraží. Po cestě ve vlaku jsem stále dokola poslouchal ve sluchátkách píseň 99 Luftballons. Nevím, jak jsem si na tu písničku vzpomněl, ale při jejím poslechu jsem si připadal ještě svobodnější. Před půlnocí jsem vystoupil v Pardubicích. Při chůzi nočním městem směrem k domovu jsem si začal opět stejnou píseň zpívat a podivně tančit při chůzi. Vidělo mě sice pár lidí, ale nevadilo mi to. V Pardubicích se stejně pohybují mnohem pochybnější existence než tančící týpek v kvádru.
Tento rok pořádal tuto geodetickou akci měl náš ročník, přičemž hlavní organizátorkou byla moje kamarádka Barča. Já a pár dalších jsme jí pomáhali, jak se dalo. Například jsem se postaral o design plakátů a videí pro sponzory. V den akce jsem dorazil do Prahy dřív, abych pomohl spolužákovi vyzvednout sud piva. Zdrželi jsme se ale věšením bannerů, takže jsme vyrazili později, než jsme plánovali. Když jsme zjistili, že výdejna piva zavírá za dvacet minut, zavolal jsem tam s dotazem, jestli by na nás počkali, kdybychom se trochu zpozdili. Velmi nepříjemný pán mi ale řekl, že ne. Naštěstí jsme to stihli.Na zpáteční cestě jsme se zastavili v obchodě pro láhev whisky, abychom trochu ušetřili. Láhev jsem propašoval ještě před příchodem ochranky, na rozdíl od Davida, který ji musel nechat u velmi důležitého zaměstnance security, a to i přesto, že byl pořadatelem akce. Večer pak začal plný soutěží, jako byla pivní štafeta či vědomostní test. Následovalo spousta protančených chvil. Když se blížil konec akce, Barča se rozhodla sklidit rozvěšené firemní bannery, a tak jsem jí půjčil svůj nůž. Asi po dvaceti minutách se vrátila s krvácející rukou – nešťastně se bodla do předloktí, i když vůbec nic nepila. Kamarád ji rychle odvezl na pohotovost.Mezitím jsem se já stihl opít natolik, že jsem v půlce rozhovoru s mým vyučujícím zničehonic upustil kelímek s pivem přímo na koberec. Naštěstí už byly tři hodiny ráno, takže to vyučující ani moc neřešil. Po tomto incidentu jsem se odplazil do auta a střízlivý kamarád mě odvezl k Barče domů, kde jsem tu noc přespal.
